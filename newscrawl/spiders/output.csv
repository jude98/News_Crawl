content,time
"താമരശ്ശേരി: പ്രായപൂർത്തിയാകാത്ത പെൺകുട്ടിയെ , നൽകി പീഡിപ്പിച്ചു. പത്തൊമ്പതുകാരൻ അറസ്റ്റിൽ. കൊടിയത്തൂർ സ്വദേശി സിടി അഷ്റഫിനെയാണ് പോലീസ് അറസ്റ്റ് ചെയ്തത്. താമരശ്ശേരി കോടതിയിൽ ഹാജരാക്കിയ അഷ്റഫിനെ 14 ദിവസത്തേക്ക് റിമാന്റ് ചെയ്യും. മുക്കം നഗരസഭാ പരിധിയിലെ സര്‍ക്കാര്‍ സ്കൂളിലെ വിദ്യാർത്ഥിയാണ് പീഡനത്തിനിരയാക്കിയത്.,സര്‍ക്കാര്‍ സ്കൂളിൽ ശുചിമുറിയില്‍ 16കാരി സിഗരറ്റ് വലിക്കുന്നത് കണ്ടത് സഹപാഠികൾ അധ്യാപകരെ അറിയിച്ചു. അധ്യാപകര്‍ ചോദ്യം ചെയ്തപ്പോള്‍ സിഗരറ്റ് നൽകിയത് അഷ്റഫാണെന്ന് പെൺകുട്ടി അറിയിച്ചു. ഇതോടെ, സ്കൂൾ അധികൃതര്‍ മുക്കം പോലീസില്‍ പരാതി നല്‍കി.,കഞ്ചാവടക്കമുള്ള ലഹരി മരുന്ന് നല്‍കി അഷ്റഫ് പലതവണ പീഡിപിക്കാന്‍ ശ്രമിച്ചിട്ടുണ്ടെന്നാണ് പെണ്കുട്ടി പോലീസിന് നൽകിയ മോഴിയിൽ വ്യക്തമാക്കുന്നത്. പ്രദേശത്തെ സ്കൂളുകളും കോളേജുകളും കേന്ദ്രീകരിച്ച് ലഹരി വിൽപ്പന നടത്തുന്ന സംഘത്തിലെ പ്രധാന കണ്ണിയാണ് അഷ്റഫ് എന്നും പോലീസ് വ്യക്തമാക്കുന്നു. അഷ്റഫിന് പിന്നിൽ വലിയ സംഘമുണ്ടെന്നും ഇവർക്കായി തിരച്ചിൽ തുരുകയാണെന്നും പോലീസ് വ്യക്തമാക്കി.","
Published: January 23 2020, 13:17 [IST]
"
"തിരുവനന്തപുരം: ,സിഗരറ്റ് ലൊക്കേഷനുകളില്‍ ലഹരിമുരുന്ന പരിശോധന ആരംഭിച്ച് എക്സൈസ് ഡിപ്പാര്‍ട്ട്മെന്‍റ്. സംസ്ഥാനത്തെ ചില സിനമകളുടെ ലൊക്കേഷനുകളില്‍ ഇന്നലെ എക്സൈസ് സംഘം പരിശോധന നടത്തിയതായി എക്സൈസ് അസി. കമ്മീഷണര്‍ ദാം ക്രിസ്റ്റി ഡാനിയേല്‍ അറിയിച്ചു.,സിനിമാ ലൊക്കേഷനുകളില്‍ ലഹരി ഉപയോഗം വ്യാപകമാണെന്ന് നിര്‍മാതാക്കളുടെ സംഘടന നേരത്തെ വെളിപ്പെടുത്തിയിരുന്നു. ഷെയ്ന്‍ നിഗവുമായി ബന്ധപ്പെട്ട പ്രശ്നങ്ങള്‍ വിശദീകരിക്കാന്‍ നടത്തിയ പത്രസമ്മേളനത്തിലായിരുന്നു നിര്‍മ്മാതാക്കളുടെ വെളിപ്പെടുത്തല്‍. ഇതേ തുടര്‍ന്നാണ് സിനിമാ ലൊക്കേഷനുകളില്‍ എക്സൈസ് സംഘം പരിശോധന നടത്തിയത്. വിശദാംശങ്ങള്‍ ഇങ്ങനെ..,ഇന്നലെ നടത്തിയ പരിശോധനയില്‍ ഒന്നും കണ്ടെത്താന്‍ സാധിച്ചില്ലെന്നെന്നാണ് എക്സൈസ് സംഘം വ്യക്തമാക്കുന്നത്. പരിശോധനയില്‍ നിന്ന് ഒരു വിഭാഗത്തേയും മാറ്റിനിര്‍ത്തിയിട്ടില്ല. നിരോധിച്ച മയക്കുമരുന്നുകള്‍ ഉപയോഗിക്കുന്നതായി വ്യക്തമായാല്‍ ആര്‍ക്കെതിരേയും നടപടിയെടുക്കുമെന്നും എക്സൈസ് അസി. കമ്മീഷണര്‍ അറിയിച്ചു.,അതേസമയം, ഏതെല്ലാം സിനിമകളുടെ ലൊക്കേഷനുകളിലാണ് പരിശോധന നടത്തിയതെന്ന് വ്യക്തമാക്കാന്‍ അദ്ദേഹം തയ്യാറായില്ല. തിരുവനന്തപുരം ജില്ലയിലെ ലൊക്കേഷനുകളില്‍ മാത്രമാണ് ഇന്നലെ പരിശോധന നടത്തിയതെന്നാണ് റിപ്പോര്‍ട്ടുകള്‍ വ്യക്തമാക്കുന്നത്. വരുംദിവസങ്ങളിലും പരിശോധന തുടരുമെന്ന് ദാം ക്രിസ്റ്റി ഡാനിയേല്‍ അറിയിച്ചു.,സിനിമ ലൊക്കേഷനുകളിലെ ലഹരി ഉപയോഗത്തെക്കുറിച്ച് പരിശോധന നടത്താന്‍ നിര്‍മ്മാതാക്കള്‍ പത്രസമ്മേളനത്തില്‍ ആവശ്യപ്പെട്ടതിനെക്കുറിച്ച് ചോദിച്ചപ്പോള്‍ കൂടെക്കിടക്കുന്നവനല്ലേ രാപ്പനിയറിയൂ എന്നായിരുന്നു അസി. കമ്മീഷ്ണറുടെ പ്രതികരണം.,സിനിമാ ലൊക്കേഷനുകളില്‍ വന്‍തോതില്‍ ലഹരി ഉപയോഗമുണ്ടെന്നും സൂക്ഷ്മ പരിശോധന നടത്താന്‍ സര്‍ക്കാര്‍ ഇടപെടണമെന്നുമായിരുന്നു നിര്‍മ്മാതാക്കള്‍ പത്രസമ്മേളനത്തില്‍ ആവശ്യപ്പെട്ടത്. ഇതേതുടര്‍ന്ന് സിനിമ മേഖലയില്‍ പെരുമാറ്റച്ചട്ടം കൊണ്ടുവരുമെന്നും ഇതിനായി നിയമനിര്‍മാണം നടത്തുമെന്നും മന്ത്രി എകെ ബാലന്‍ പറഞ്ഞിരുന്നു.,ലൊക്കേഷനുകളില്‍ ലഹരി ഉപയോഗിക്കുന്നുണ്ടെന്ന ആരോപണത്തില്‍ തെളിവ് നല്‍കാന്‍ നിര്‍മ്മാതാക്കള്‍ തയ്യാറാകണമെന്നും മന്ത്രി ആവശ്യപ്പെട്ടിരുന്നു. ഞങ്ങളുടെ യൂണിറ്റില്‍ മാത്രമല്ല എല്ലാ യൂണിറ്റുകളിലും പരിശോധിക്കേണ്ടതുണ്ടെന്ന് അവര്‍. അതേ രൂപത്തില്‍ തന്നെ പരിശോധന നടത്തി നടപടി സ്വീകരിക്കും. ഇത്തരം ആരോപണങ്ങള്‍ നിസ്സാരമായി തള്ളിക്കളയാന്‍ സാധിക്കില്ലെന്നും മന്ത്രി വ്യക്തമാക്കിയിരുന്നു.,ജീവപര്യന്തം തടവ് ലഭിക്കേണ്ട ക്രൈമാണ് ഇതെല്ലാം. അത്രയും വലിയ ക്രൈമുമായി ബന്ധപ്പെട്ട് വിവരം ലഭിച്ചിട്ടും അപ്പോള്‍ അത് പറയാതെ മറ്റൊരു വിഷയം വന്നപ്പോള്‍ ഈ പ്രശ്നം ഉന്നയിച്ചത് അന്വേഷിക്കും. വ്യക്തമായ പരാതിയും തെളിവുകളും സര്‍ക്കാരിന് മുന്‍പില്‍ ഹാജരാക്കേണട് പരാതി പറഞ്ഞവരുടെ ബാധ്യതയാണെന്നും മന്ത്രി പറഞ്ഞു.,എന്നാല്‍ സിനിമ സെറ്റുകളില്‍ റെയ്ഡ് നടത്തുക എന്നുള്ള അപ്രായോഗികമായ കാര്യമാണെന്നായിരുന്നു ഫെഫ്ക ജനറല്‍ സെക്രട്ടറി ബി ഉണ്ണികൃഷ്ണന്‍ പ്രതികരിച്ചത്. സിനിമാ സെറ്റുകളിലെ ലഹരി ഉപയോഗം സംബന്ധിച്ച നിര്‍മ്മാതാക്കളുടെ പ്രതികരണം അതിവൈകാരികമാണെന്നും ആരോപണത്തിന് തെളിവ് ഹാജരാക്കണമെന്നും അദ്ദേഹം ആവശ്യപ്പെട്ടിരുന്നു.","
Published: December 13 2019, 14:28 [IST]
"
"കണ്ണൂര്‍: അതിർത്തിയിൽ നിന്നും ലഹരിക്കടത്ത് തടയുന്നതിനായി പുതുവത്സരാഘോഷങ്ങളുടെ ഭാഗമായി എക്സൈസ് വകുപ്പ് നടപ്പിലാക്കിയ സ്പെഷ്യല്‍ എന്‍ഫോഴ്സ്മെന്റ് ഡ്രൈവില്‍ ജില്ലയില്‍ 644 കേസുകള്‍ രജിസ്റ്റര്‍ ചെയ്തു. എക്സൈസ് മയക്കുമരുന്നുമായി ബന്ധപ്പെട്ട് 57 കേസുകളിലായി 9.547 കി.ഗ്രാം കഞ്ചാവ്, 18 ഗ്രാം ബ്രൗണ്‍ ഷുഗര്‍, 120.51 ഗ്രാം നൈട്രാസെപാം, 4.5 ഗ്രാം മെറ്റാഫറ്റമിന്‍, രണ്ട് കഞ്ചാവ് ചെടി, 0.44 ഗ്രാം എം.ഭി.എം.എയും മൂന്ന് വാഹനങ്ങളും കണ്ടെടുത്തു.,ഇതില്‍ ആഡംബര കാറില്‍ രഹസ്യ അറയില്‍ ഒളിപ്പിച്ച നിലയില്‍ ആറ് കി.ഗ്രാം കഞ്ചാവും, മുംബൈയില്‍ നിന്നും വിദ്യാര്‍ഥികള്‍ക്കിടയില്‍ വില്‍പന നടത്തുന്നതിനായി കൊണ്ടുവന്ന 18 ഗ്രാം ബ്രൗണ്‍ഷുഗറും ഇതര സംസ്ഥാന തൊഴിലാളികളുടെ താമസ സ്ഥലത്തു നിന്നും കണ്ടെത്തിയ രണ്ട് കഞ്ചാവ് ചെടികളും ഉള്‍പ്പെടുന്നു. 135 അബ്കാരി കേസുകളിലായി 2755 ലിറ്റര്‍ വാഷ്, 72 ലിറ്റര്‍ ചാരായം, 42.426 ലിറ്റര്‍ ഇതര സംസ്ഥാന മദ്യം, 429.7 ലിറ്റര്‍ ഇന്ത്യന്‍ നിര്‍മിത വിദേശ മദ്യം, 19.720 ലിറ്റര്‍ ബിയര്‍, ഒരു നാടന്‍ തോക്ക്, ആറ് വാഹനങ്ങള്‍ എന്നിവ പിടിച്ചെടുത്തു.,452 കോട്പ കേസുകളിലായി 827.51 കി.ഗ്രാം പുകയില ഉല്‍പ്പന്നങ്ങള്‍ പിടിച്ചെടുത്ത് 90,400 രൂപ പിഴ ഈടാക്കി. ഇതില്‍ പുതിയതെരു വാടക ക്വാര്‍ട്ടേഴസില്‍ നിന്നും 273 കി.ഗ്രാം പുകയില ഉല്‍പ്പന്നങ്ങളുമായി ഉത്തര്‍പ്രദേശ് സ്വദേശികളെ അറസ്റ്റ് ചെയ്ത് പോലീസിന് കൈമാറി. ജുവനൈല്‍ ജസ്റ്റിസ് ആക്ട് പ്രകാരം സംസ്ഥാനത്ത് ആദ്യമായി നടപടിയെടുത്തതും ഈ കഴിഞ്ഞ ദിവസമാണ്.","
Updated: Wed, Jan 8, 2020, 17:16 [IST]
"
"കോഴിക്കോട്: ലഹരി സ്വാധീനമുള്ള മരുന്നുകള്‍ വാങ്ങാന്‍ ഡോക്റ്ററുടെ കുറിപ്പടി നിര്‍ബന്ധമായതോടെ മറുവഴി തേടി ഉപയോക്താക്കള്‍. ഏതെങ്കിലും സര്‍ക്കാര്‍ ആശുപത്രിയില്‍ നിന്ന് അഞ്ചു രൂപയ്ക്ക് ഒപി ചീട്ടെടുത്ത് മരുന്നെഴുതി മെഡിക്കല്‍ ഷോപ്പില്‍ നല്‍കിയാണ് വിദ്യാര്‍ഥികള്‍ ഉള്‍പ്പെടെ , സംഘടിപ്പിക്കുന്നത്. വീര്യംകൂടിയ തരം വേദനാസംഹാരികളാണ് ഇത്തരത്തില്‍ ദുരുപയോഗം ചെയ്യപ്പെടുന്നത്.,നഗരത്തില്‍ വിദ്യാര്‍ഥികള്‍ക്കിടയില്‍ കഞ്ചാവ്, ലഹരി ഗുളികകള്‍ വ്യാപകമാണെന്ന് എക്‌സൈസും പൊലീസും കണ്ടെത്തിയിരുന്നു. ഇതെത്തുടര്‍ന്ന് പരിശോധന കര്‍ശനമാക്കുകയും ലഹരിയുടെ ഇടനിലക്കാര്‍ക്കും കണ്ണികള്‍ക്കുമായി വ്യാപകമായി വലവിരിക്കുകയും ചെയ്തു. ഡോക്റ്ററുടെ നിര്‍ദേശമില്ലാതെ വേദനാ സംഹാരികളും ഉത്തേജകമരുന്നുകളും വില്‍പ്പന നടത്തരുതെന്ന് മോഡിക്കള്‍ ഷോപ്പുകളോട് നാര്‍ക്കോട്ടിക് സ്‌ക്വാഡുകളും ഡ്രഗ്‌സ് കണ്‍ട്രോള്‍ ബോര്‍ഡും നിര്‍ദേശിക്കുകയും ചെയ്തു. ഈ സാഹചര്യത്തില്‍ ലഹരി മരുന്നിന്റെ ലഭ്യത കുറഞ്ഞതോടെയാണ് വിദ്യാര്‍ഥികള്‍ പുതുവഴികള്‍ തേടിത്തുടങ്ങിയത്.,ഒപി ചീട്ട് കൈയില്‍ കിട്ടിയാല്‍ സംശയം വരാതിരിക്കാന്‍ ഡോക്റ്റര്‍മാര്‍ എഴുതുംവിധം രോഗവിവരം കുറിക്കുകയും ശേഷം മരുന്ന് എഴുതുകയും ചെയ്യുന്നതാണ് രീതി. പലരും ന്യൂറോ സംബന്ധമായ അസുഖമാണ് ചീട്ടില്‍ എഴുതുന്നത്. വിശ്വാസ്യതയ്ക്കായി രോഗിയുടെ പ്രഷറും ചീട്ടില്‍ പ്രത്യേകം എഴുതും. ഡോക്റ്ററുടേതെന്നു തോന്നിക്കുംവിധം മരുന്നുകളുടെ പേരുകള്‍ ചുരുക്കിയാണ് എഴുതുന്നത്. തിരക്കേറിയ മെഡിക്കല്‍ ഷോപ്പുകളെയാണ് ഇവര്‍ സമീപിക്കുക. ഈ സമയത്ത് ചീട്ടില്‍ ആശുപത്രിയുടെ സീലുണ്ടോ തുടങ്ങിയ കാര്യങ്ങള്‍ പരിശോധിക്കാന്‍ മെഡിക്കല്‍ ഷോപ്പ് അധികൃതര്‍ക്കും ശ്രദ്ധയുണ്ടാവില്ല.,ഒ പി ചീട്ടുകള്‍ ഇത്തരത്തില്‍ ദുരുപയോഗം ചെയ്യപ്പെടുന്നതായി ആശുപത്രി അധികൃതര്‍ക്കും വിവരം ലഭിച്ചിട്ടുണ്ട്. ഇതിനാല്‍ ചീട്ടിനായി നില്‍ക്കുന്ന വിദ്യാര്‍ഥികളോട് രോഗവിവരങ്ങള്‍ ചോദിച്ചു തുടങ്ങിയിട്ടുണ്ട്. ഇതോടെ വിദ്യാര്‍ഥികളുടെ രക്ഷിതാക്കള്‍ എന്ന മട്ടില്‍ മയക്കുമരുന്ന് ഏജന്റുമാര്‍ കൂടെനില്‍ക്കുന്ന തന്ത്രവും തുടങ്ങി. ഗുളികകള്‍ ലഭിച്ചാല്‍ സ്വയം ഉപയോഗിക്കുന്നവരും ഏജന്റുമാര്‍ക്ക് വലിയ വിലയ്ക്ക് നില്‍ക്കുന്നവരും ഉണ്ട്. ഇവര്‍ക്കായി വലവിരിക്കാനുള്ള തന്ത്രങ്ങള്‍ ആവിഷ്‌കരിക്കുകയാണ് ആന്റി നാര്‍ക്കോട്ടിക് വിഭാഗം.","
Updated: Wed, Jul 24, 2019, 22:21 [IST]
"
"കണ്ണൂര്‍: കണ്ണൂര്‍ സെന്‍ട്രല്‍ ജയിലിന്റെ മതില്‍ കെട്ടിനകത്തേക്കു വീണ്ടും കഞ്ചാവേറ്. 300 ഗ്രാം കഞ്ചാവും 12 പായ്ക്കറ്റ് ബീഡിയുമാണ് അജ്ഞാതര്‍ എറിഞ്ഞുപോയത്. ബുധനാഴ്ച രാവിലെയായിരുന്നു സംഭവം. സെന്‍ട്രല്‍ , തെക്കുഭാഗത്തുള്ള മതില്‍ കെട്ടിനകത്തേക്കാണു റോഡില്‍ നിന്നു കഞ്ചാവും ബീഡികളും വലിച്ചെറിഞ്ഞത്. കടലാസില്‍ പൊതിഞ്ഞു പ്ലാസ്റ്റിക് കവറില്‍ ചുരുട്ടി മഴ നനയാതെ ഭദ്രമായാണു അകത്തേക്ക് എറിഞ്ഞത്.,എന്നാല്‍ റോഡില്‍ നിന്നു ജയിലിലേക്ക് ഇവ എറിഞ്ഞുകൊടുത്ത ആളെയോ ആര്‍ക്കുവേണ്ടിയാണോ ഇത് എത്തിച്ചതെന്നും വ്യക്തമല്ല. രാവിലെ ജയില്‍ വാര്‍ഡര്‍മാര്‍ പതിവു പരിശോധന നടത്തുമ്പോഴാണ് കഞ്ചാവും ബീഡിയും മതിലിനടുത്തു കെട്ടുകളായി കിടക്കുന്നത് കണ്ടത്. ഉടന്‍ സൂപ്രണ്ടിനെ വിവരമറിയിച്ച് അവ കൈമാറി.,സൂപ്രണ്ട് ടൗണ്‍ പൊലിസില്‍ പരാതി നല്‍കി. ടൗണ്‍ എസ് ഐ ബിജുമോന്റെ നേതൃത്വത്തിലുള്ള സംഘം ജയിലിലെത്തി സിസിടിവി ദൃശ്യങ്ങളും മറ്റും പരിശോധിച്ചു. എന്നാല്‍ ആരാണ് കഞ്ചാവ് ഉള്ളിലേക്ക് വലിച്ചെറിഞ്ഞതെന്നു വ്യക്തമായിട്ടില്ല. നേരത്തെ കണ്ണൂര്‍ സെന്‍ട്രല്‍ ജയിലില്‍ ജയില്‍ ഡിജിപിയുടെ നിര്‍ദേശപ്രകാരം റെയ്ഡു നടന്നിരുന്നു. ഇതിനെ തുടര്‍ന്ന് മുപ്പതോളം മൊബൈല്‍ ഫോണുകളും കഞ്ചാവും മറ്റു സാധനങ്ങളും പിടികൂടിയിരുന്നു. രാഷ്ട്രീയ തടവുകാരില്‍ നിന്നുമടക്കം ഫോണ്‍ പിടികൂടിയതു ഏറെവിവാദമായിരുന്നു.","
Updated: Thu, Jul 25, 2019, 22:52 [IST]
"
"കൊച്ചി: ഷെയ്ന്‍ നിഗവും നിര്‍മ്മാതാക്കളും തമ്മിലുള്ള പ്രശ്നമങ്ങളുടെ ഭാഗമായി സിനിമാ മേഖലയിലെ ലഹരി ഉപയോഗം വീണ്ടും സജീവ ചര്‍ച്ചാ വിഷയമായിരിക്കുകയാണ്. മലയാളത്തിലെ പല പുതുമുഖ നടന്‍മാരും ലഹരിക്ക് അടിമയാണെന്നും സിനിമാ സെറ്റുകളില്‍ ലഹരി ഉപയോഗം വ്യാപകമാണെന്നുമായിരുന്നു നിര്‍മ്മാതാക്കളുടെ വെളിപ്പെടുത്തല്‍.,സിനിമാ സെറ്റുകളിലെ ലഹരി ഉപയോഗവുമായി ബന്ധപ്പെട്ട് ഇതിന് മുമ്പും നിരവധി ആരോപണങ്ങള്‍ ഉയര്‍ന്ന് വരികയും ചില കേസുകളില്‍ പോലീസ് നടപടിയുണ്ടാകുകയും ചെയ്തിട്ടുണ്ട്. അത്തരം ചില സംഭവങ്ങളുടെ വിശദാംശങ്ങള്‍ ഇങ്ങനെ..,മരടിലെ ഫ്ലാറ്റില്‍ നഗ്നയായി എത്തി അയല്‍വാസിയായ യുവതിയെ പീഡിപ്പിക്കാന്‍ ശ്രമിച്ച കേസില്‍ തിരക്കഥാകൃത്ത് മുഹമ്മദ് ഹാഷിറിനെ പോലീസ് പിടികുന്നത് 2014 ഫെബ്രുവരി 28 നാണ്. ഇയാളില്‍ നിന്ന് കഞ്ചാവ് കണ്ടെത്തിയിരുന്നു. കേസില്‍ പ്രതിക്ക് മൂന്നര വര്‍ഷം തടവ് ശിക്ഷയാണ് ലഭിച്ചത്.,2015 ജനുവരി 30 ന് ആയിരുന്നു ഷൈന്‍ ടോം ചാക്കോയേയും നാല് യുവതികളേയും കൊച്ചി കടവന്ത്രയിലെ ഫ്‌ലാറ്റില്‍ വച്ച് കൊക്കെയ്ന്‍ ഉപയോഗിച്ചെന്ന് ആരോപിച്ച് പൊലീസ് പിടികൂടിയത്. തനിക്കെതിരായ കേസിന് പിന്നില്‍ ചില ഗൂഢാലോചനകള്‍ നടന്നുവെന്നായിരുന്നു ഷൈന്‍ ടോം ചാക്കോയുടെ വെളിപ്പെടുത്തല്‍.,2018 ഡിസംബറിലാണ് നടി അശ്വതി ബാബുവിനെ ലഹരി വസ്തുവായ എംഡിഎംഎയുമായി കൊച്ചിയിലെ ഫ്ളാറ്റില്‍ നിന്ന് പോലീസ് അറസ്റ്റ് ചെയ്തു. നടിയുടെ ഫ്ളാറ്റ് കേന്ദ്രീകരിച്ച് ലഹരി പാര്‍ട്ടികള്‍ നടക്കുന്നതായി പോലീസിന് നേരത്തെ രഹസ്യ വിവരം ലഭിച്ചിരുന്നു. ഇതിന് പിന്നാലെയായിരുന്നു പോലീസ് റെയിഡ്. വീട്ടില്‍ ലഹരിപ്പാര്‍ട്ടികള്‍ ഒരുക്കിയിരുന്നെന്ന് അവര്‍ സമ്മതിച്ചു.,ഷൂട്ടിങ് സെറ്റിൽ കഞ്ചാവ് ഉപയോഗിച്ച യുവനടൻ മിഥുന്‍ അറസ്റ്റിലാവുന്ന് ഈ വര്‍ഷം മെയ് മാസമാണ്. ക്യാമറാമാനായ ബെംഗളുരു സ്വദേശി വിശാൽ ശര്‍മ്മയും കേസില്‍ അറസ്റ്റിലായി. അഭിനയത്തിന്‍റെ ക്ഷീണം തീര്‍ക്കാൻ പതിവായി കഞ്ചാവ് ഉപയോഗിച്ചിരുന്നതായി ഇരുവരും സമ്മതിച്ചതായി എക്സൈസ് ഉദ്യോഗസ്ഥര്‍ പറഞ്ഞു.,എറണാകുളം സ്വദേശികളായ മൂന്നുപേരെ മേയില്‍ 11.5 കോടിയുടെ ഹാഷിഷ് ഓയിലുമായി എക്സൈസ് ഉദ്യോഗസ്ഥര്‍ പിടികൂടിയിരുന്നു. സിനിമാ മേഖലയിലെ ചില നടന്‍മാര്‍ക്ക് ഹാഷിഷ് ഓയില്‍ എത്തിച്ച് നല്‍കാറുണ്ടെന്നാണ് അവര്‍ നല്‍കിയ വിവരം. ആന്ധ്രയില്‍ നിന്ന് വിമാനത്തിലാണ് ഈ സംഘം ഹാഷിഷ് കേരളത്തില്‍ എത്തിച്ചിരുന്നത്.,ഈ അടുത്ത് പുറത്തിറങ്ങിയ ഒരു സിനിമയിലെ യുവനടിയെ ഫ്ലാറ്റില്‍ ലഹരിയുടെ ഉന്മാദത്തില്‍ നഗ്നമായ നിലയിലാണ് പോലീസ് കണ്ടെത്തിയതെന്നാണ് മാതൃഭൂമി റിപ്പോര്‍ട്ട് ചെയ്യുന്നത്. എക്സ്റ്റസി ഗുളികകള്‍ അവര്‍ക്ക് എത്തിച്ച് കൊടുത്തത് കോഴിക്കോട് സ്വദേശിയാണെന്നും പിന്നീട് കണ്ടെത്തി.,ലൊക്കേഷനുകളിലെ ലഹരി ഉപയോഗം കണ്ടെത്താന്‍ ശ്രമിച്ച ഷാഡോ പോലീസ് സംഘത്തിനെതിരേയും സിനിമാ മേഖലയില്‍ നിന്ന് സംഘടിതമായ നീക്കം ഉണ്ടായിട്ടുണ്ട്. ലഹരി ഉപയോഗവുമായി ബന്ധപ്പെട്ട കൊച്ചി സിറ്റ് ഷാഡോ പോലീസിന്‍റെ അന്വേഷണം ഒരിക്കല്‍ ഏറണാകുളത്തെ പ്രശസ്തമായ റെസ്റ്റോറന്‍റലാണ് ചെന്നു നിന്നത്.,ബ്രൗണ്‍ ഷുഗറും കഞ്ചാവും അടക്കുമുള്ള ലഹരി വസ്തുക്കള്‍ സിനിമാ ലൊക്കേഷുനകളിലേക്ക് എത്തിച്ചിരുന്നത് ഇവിടെ നിന്നാണെന്ന് കണ്ടെത്തി. അന്വേഷണത്തില്‍ സഹായിക്കാമെന്ന വാഗ്ദാനവുമായി ഒരു നിര്‍മാതാവ് ഷാഡോ പോലീസിനെ സമീപിക്കുന്നത് ഇതിനിടയിലാണ്.,പനമ്പിള്ളിനഗറില്‍ നടിയുടെ ബ്യൂട്ടിപാര്‍ലര്‍ വെടിവെപ്പ് കേസില്‍ ഉള്‍പ്പടെ സുപ്രധാനമായ വിവരങ്ങള്‍ കൈമാറിയതോചടെ ഇയാള്‍ ഷാഡോ പോലീസിന്‍റെ വിശ്വാസതനായി മാറി. എന്നാല്‍ പിന്നീട് പോലീസുമായി നടത്തിയ ശബ്ദ സന്ദേശങ്ങള്‍ ഉപയോഗിച്ച് ഇതേ നിര്‍മ്മാതാവ് തന്നെ പോലീസിനെതിരെ പരാതിയുമായി രംഗത്തെത്തി. ഷാഡോ പോലീസ് സംഘത്തെ തകര്‍ക്കുകയായിരുന്നു ഇയാളുടെ ലക്ഷ്യം.,സിനിമ സെറ്റുകളിലെ ലഹരി ഉപയോഗം അന്വേഷിക്കുമെന്ന് സാംസ്കാരിക വകുപ്പ് മന്ത്രി എകെ ബാലന്‍ വ്യക്തമാക്കിയിട്ടുണ്ട്. സിനിമ മേഖലയില്‍ പെരുമാറ്റച്ചട്ടം കൊണ്ടുവരുമെന്നും ഇതിനായി നിയമനിര്‍മാണം നടത്തുമെന്നും എകെ ബാലന്‍ പറഞ്ഞു. ആരോപണത്തെക്കുറിച്ച് തെളിവ് നല്‍കാന്‍ നിര്‍മ്മാതാക്കള്‍ തയ്യാറാകണമെന്നും മന്ത്രി ആവശ്യപ്പെട്ടു.,മയക്ക് മരുന്നിന്‍റേയും കഞ്ചാവിന്‍റേയും കേന്ദ്രമാണ് സിനിമാ മേഖലയെന്നാണ് നിര്‍മ്മാതാക്കള്‍ വെളിപ്പെടുത്തിയിരിക്കുന്നത്. ഞങ്ങളുടെ യൂണിറ്റില്‍ മാത്രമല്ല എല്ലാ യൂണിറ്റുകളിലും പരിശോധിക്കേണ്ടതുണ്ടെന്ന് അവര്‍. അതേ രൂപത്തില്‍ തന്നെ പരിശോധന നടത്തി നടപടി സ്വീകരിക്കും. ഇത്തരം ആരോപണങ്ങള്‍ നിസ്സാരമായി തള്ളിക്കളായന്‍ സാധിക്കില്ലെന്നും മന്ത്രി വ്യക്തമാക്കി.,അതേസമയം, സിനിമ സെറ്റുകളില്‍ റെയ്ഡ് നടത്തുക എന്നുള്ള അപ്രായോഗികമായ കാര്യമാണെന്നായിരുന്നു ഫെഫ്ക ജനറല്‍ സെക്രട്ടറി ബി ഉണ്ണികൃഷ്ണന്‍ അഭിപ്രായപ്പെട്ടത്. സിനിമാ സെറ്റുകളിലെ ലഹരി ഉപയോഗം സംബന്ധിച്ച നിര്‍മ്മാതാക്കളുടെ പ്രതികരണം അതിവൈകാരികമാണെന്നും ബി ഉണ്ണികൃഷ്ണന്‍ അഭിപ്രായപ്പെട്ടു.","
Published: November 30 2019, 10:50 [IST]
"
"കൊച്ചി: പുതിയ തലമുറയിലെ സിനിമാ താരങ്ങളില്‍ ചിലര്‍ മയക്ക് മരുന്ന് ഉപയോഗിക്കുന്നവരാണ് എന്ന നിര്‍മാതാക്കളുടെ സംഘടന ഉന്നയിച്ച ആരോപണം മലയാള സിനിമാ രംഗത്ത് പുതിയ വിവാദത്തിന് തിരി കൊളുത്തിരിക്കുകയാണ്. താരങ്ങള്‍ എല്‍എസ്ഡി പോലുളള മയക്ക് മരുന്നുകള്‍ ഉപയോഗിക്കുന്നുവെന്നും നിര്‍മാതാക്കള്‍ വാര്‍ത്താ സമ്മേളനത്തില്‍ ആരോപിക്കുകയുണ്ടായി.,കാരവനുകളില്‍ നിന്ന് ഒരാളും ഇറങ്ങുന്നില്ലെന്നും എല്ലാ കാരവനുകളും പരിശോധിക്കണമെന്നും നിര്‍മ്മാതാക്കള്‍ ആവശ്യപ്പെട്ടു. വിവാദം കത്തുന്നതിനിടെ പ്രതികരണവുമായി രംഗത്ത് വന്നിരിക്കുകയാണ് നടനും അമ്മ എക്‌സിക്യൂട്ടീവ് അംഗവുമായ ബാബുരാജ്. മലയാള സിനിമയില്‍ നടന്മാര്‍ മാത്രമല്ല നടിമാരും മയക്കുമരുന്ന് ഉപയോഗിക്കുന്നവരുടെ കൂട്ടത്തിലുണ്ട് എന്നാണ് ബാബുരാജിന്റെ വെളിപ്പെടുത്തല്‍.,ബാബുരാജ് മനോരമ ന്യൂസിനോട് നടത്തിയ വെളിപ്പെടുത്തലുകൾ ഇങ്ങനെയാണ്: '',കേരള പോലീസ് മര്യാദയ്ക്ക് ഒരു പരിശോധന നടത്തിക്കഴിഞ്ഞാല്‍ സിനിമയില്‍ അഭിനയിക്കുന്നവരും പുറത്തുളളവരുമായ പലരും കുടുങ്ങും എന്ന കാര്യം ഉറപ്പാണ്. ഈ സംഭവം താന്‍ വളരെ രൂക്ഷമായി പറഞ്ഞിട്ടുളളതാണ്. ഫോണ്‍ വിളിച്ചാല്‍ പോലും എടുക്കാത്തവരാണ് ഇപ്പോഴുളള ആളുകള്‍.,അമ്മ സംഘടനയുടെ ബൈലോ പുതുക്കിയപ്പോള്‍ അതില്‍ പ്രധാനമായും പറയുന്നത് ലഹരിമരുന്നിന്റെ ഉപയോഗത്തെ കുറിച്ചാണ്. സംഘടനയില്‍ നിന്നു പുറത്താക്കാനുളള ഏറ്റവും വലിയ കാരണമായി അതില്‍ ഉള്‍പ്പെടുത്തിയിരിക്കുന്നത് ലഹരിമരുന്നിന്റെ ഉപയോഗമാണ്. നിര്‍മാതാക്കളുടെ സംഘടന പറയുന്നത് വസ്തുനിഷ്ടമായ കാര്യങ്ങളാണ്.,ഓരോരുത്തരുടെ വീഡിയോയും പെരുമാറ്റങ്ങളും കണ്ടാല്‍ തന്നെ മനസ്സിലാക്കാന്‍ സാധിക്കും. ഇതിപ്പോള്‍ കേരളത്തില്‍ ഒരു ഫാഷനായി മാറിയിരിക്കുകയാണ്. കഞ്ചാവൊക്കെ വിട്ട് അതിന്റെ അപ്പുറത്തെ തലത്തിലേക്ക് പോയിരിക്കുകയാണ്. എല്‍എസ്ഡിയേക്കാളും രൂക്ഷമായ പല സംഭവങ്ങളും ഉപയോഗിക്കുന്നുണ്ട്. ന്യൂനജറേഷന്‍ സിനിമ എന്ന് പറഞ്ഞാല്‍ ഇതൊക്കെ ഉപയോഗിക്കാത്തവന്‍ ഒന്നിനും കൊള്ളില്ല എന്നതാണ്.,ചില സിനിമകളില്‍ അതുപയോഗിക്കുന്ന ആളുകളുടെ മാത്രം സംഘടനകളുമുണ്ട്. അതുപയോഗിക്കുന്ന ആളുകള്‍ മാത്രം കൂടിച്ചേര്‍ന്നിട്ടുളള സിനിമകളുണ്ട്. ഇത് നിര്‍ത്തേണ്ട സമയമായി. നിര്‍മാതാക്കള്‍ പറഞ്ഞതിനോട് നൂറു ശതമാനം യോജിക്കുന്നു. അതിന്റെ ഭവിഷ്യത്തുകളെ കുറിച്ച് അറിയാം.,താന്‍ ഒരു സിനിമയില്‍ അഭിനയിക്കാന്‍ ചെന്നപ്പോള്‍ പ്രൊഡക്ഷന്‍ കണ്‍ട്രോളര്‍ വന്ന് ഇന്ന് ഷൂട്ടിംഗ് ഇല്ല എന്ന് പറഞ്ഞു. അഭിനയിക്കേണ്ട നടന്‍ അന്ന് വരില്ലെന്ന് വിളിച്ച് പറഞ്ഞതാണ് കാരണം. ഇതൊക്കെ ഇപ്പോള്‍ തുടങ്ങിയ കീഴ് വഴക്കമാണ്. ഒരു നടന്‍ രാവിലെ വിളിച്ച് പറയുകയാണ് അന്ന് അഭിനയിക്കാന്‍ വരില്ല എന്ന്. ലഹരിയാണ് അതിന്റെ പിന്നില്‍.,കള്ള് കുടിക്കുന്നവന് അവന്റെ കണ്‍ട്രോളിലാണ്. മയക്ക് മരുന്ന് ഉപയോഗിക്കുന്നവന്‍ എപ്പോ എഴുന്നേല്‍ക്കുമെന്ന് പോലും പറയാന്‍ പറ്റില്ല. അവര്‍ക്ക് രാത്രി ഉറക്കമില്ല. അഭിയുടെ മകന്‍ എന്ന നിലയ്ക്ക് ഷെയ്‌നിന്റെ വളര്‍ച്ചെയെ സന്തോഷത്തോടെയാണ് നോക്കിക്കാണുന്നത്. ഇപ്രാവശ്യത്തെ കോംപ്രമൈസ് ചര്‍ച്ചയ്ക്ക് താന്‍ പോയില്ല. കാരണം ഇതൊന്നും ശരിയാകാന്‍ പോകുന്നില്ല എന്ന് തനിക്കറിയാം.,ഷെയ്ന്‍ അമ്മയില്‍ അംഗമാകുന്നത് ഈ പ്രശ്‌നം നടക്കുന്നതിനിടെയാണ്. മയക്ക് മരുന്ന് ഉപയോഗിക്കുന്ന പല ആള്‍ക്കാരും അമ്മയില്‍ അംഗങ്ങളല്ല. അവര്‍ക്കൊന്നും സംഘടനയില്‍ വരണമെന്ന് താല്‍പര്യവും ഇല്ല. ഇടവേള ബാബു പറഞ്ഞത് ഈ സംഭവം തന്റെ തലയില്‍ ആകുമോ എന്നാണ്. വകതിരിവ് എന്നതൊന്നും ആര്‍ക്കും ഇല്ലാതായിരിക്കുന്നു.,ഷെയ്‌നെ വളരെ അടുത്ത് പരിചയം ഇല്ലാത്തത് കൊണ്ടാണ്, അല്ലെങ്കില്‍ താന്‍ വിളിച്ച് പറഞ്ഞേനെ അങ്ങനെ ചെയ്യരുത് എന്ന്. നിര്‍മാതാക്കള്‍ പറയുന്ന പലതിലും കാര്യമുണ്ട്. കാശ് മുടക്കേണ്ടത് അവരാണ്. അവര്‍ എന്ത് ഗ്യാരണ്ടിയിലാണ് കാശ് മുടക്കേണ്ടത്. കഴിഞ്ഞ തവണ അമ്മയില്‍ കോംപ്രമൈസ് ആക്കിയപ്പോള്‍ എഴുതി ഒപ്പിട്ട് കൊടുത്തിട്ടുണ്ട്. അതിനെതിരെയുളള നിലപാടാണ് എങ്കില്‍ എന്ത് ചെയ്യാനാകും,അമ്മയുടെ അംഗമാണെങ്കില്‍ കൂടിയും പിന്തുണയ്ക്കുന്നതിനും ഇടപെടുന്നതിനും ഒരു പരിധിയുണ്ട്. കള്ള് കുടിച്ച് കിടന്നത് കൊണ്ട് സിനിമയില്‍ അഭിനയിക്കാന്‍ വന്നില്ല എന്നതൊക്കെ തെറ്റായ നടപടിയാണ്. ശക്തമായ നടപടിയെടുക്കണം എന്നാണ് തന്റെ ആഗ്രഹം. കേരള പോലീസ് ഒന്ന് തപ്പിക്കഴിഞ്ഞാല്‍ എല്ലാവരും അകത്താകും.,പഴയ ആള്‍ക്കാരില്‍ ഇതൊന്നും ഇല്ല. പുതിയ ആള്‍ക്കാരുടെ കാര്യമാണ് താന്‍ പറയുന്നത്. ആണ്‍കുട്ടികള്‍ മാത്രമല്ല പെണ്‍കുട്ടികളും ഉപയോഗിക്കുന്നു. നടനും നടയും സംവിധായകനും എഴുത്തുകാരനും ക്യാമറാമാനും അടക്കമുളളവരിൽ ഉപയോഗിക്കുന്നവരുണ്ട്. സിനിമാ മേഖലയില്‍ മയക്ക് മരുന്ന് ഉപയോഗം വ്യാപകമായി എന്നത് സത്യമാണ്'' എന്നും ബാബുരാജ് പറഞ്ഞു.","
Published: November 29 2019, 11:33 [IST]
"
" മേഖലയില്‍ ലഹരി ഉപയോഗം എന്നത് പരസ്യമായ രഹസ്യം ആണെങ്കിലും ഷെയ്ന്‍ നിഗവുമായി ബന്ധപ്പെട്ട വിവാദത്തെ തുടര്‍ന്നാണ് മുമ്പ് ഒരിക്കല്‍ പോലും ഉണ്ടാവാത്ത തരത്തിലുള്ള തുറന്നു പറച്ചില്‍ നിര്‍മ്മാതാക്കളുടെ ഭാഗത്ത് നിന്നും ഉണ്ടായിരിക്കുന്നത്.,പ്രധാനമായും യുവനടന്‍മാരില്‍ ചിലരെ ലക്ഷ്യമിട്ടുകൊണ്ടായിരുന്നു നിര്‍മ്മാതാക്കളുടെ ആരോപണം. അതേസമയം ലഹരി പ്രശ്നങ്ങള്‍ സിനിമയില്‍ പണ്ടും ഉണ്ടായിട്ടുണ്ടെന്നാണ് കമല്‍ ഉള്‍പ്പടേയുള്ളവര്‍ ഈ വിവാദങ്ങളുടെ ഭാഗമായി വെളിപ്പെടുത്തിയത്. എന്നാല്‍ ഇത്തരം ആരോപണങ്ങള്‍ക്കും വെളിപ്പെടുത്തലുകള്‍ക്കുമപ്പുറം ഇക്കാര്യത്തില്‍ യാതൊരു നടപടികളും സ്വീകരിക്കപ്പെടുന്നില്ല എന്നതാണ് യാഥാര്‍ത്ഥ്യം. വിശദാംശങ്ങള്‍ ഇങ്ങനെ..,നിര്‍മ്മാതാക്കള്‍ ആരോപിക്കുന്നത് പോലെ മലയാള സിനിമയില്‍ യുവനടന്‍മാരെ മാത്രം ലഹരിയുടെ പേരില്‍ കുറ്റപ്പെടുത്താന്‍ കഴിയില്ല. സിനിമയില്‍ ലഹരി പ്രശ്നങ്ങള്‍ മുമ്പും ഉണ്ടായിട്ടുണ്ടെന്നും ലഹരി രീതി മാറിയിട്ടുണ്ടെന്നുമുള്ള സംവിധായകന്‍ കമലിന്‍റെ വാക്കുകളാണ് വലിയ പ്രധാന്യമുള്ളതാണ്.,പണ്ട് ഇത്തരം കാര്യങ്ങൾ സെറ്റിലേക്ക് കൊണ്ടുവരാതെ അകറ്റി നിർത്താൻ എല്ലാവരും ശ്രദ്ധിച്ചിരുന്നു. കാരവൻ സംസ്കാരം വന്നതോടെയാണ് ലഹരി സെറ്റിലേക്ക് വരാന്‍ തുടങ്ങിയതെന്നും കമല്‍ ആരോപിക്കുന്നുണ്ട്. ചോദ്യം ചെയ്യപ്പെട്ടാന്‍ വയ്യാത്ത തരത്തിലുള്ളവരായി താരങ്ങള്‍ വളര്‍ന്നതോ, അല്ലെങ്കില്‍ ചോദ്യം ചെയ്യാന്‍ മടിച്ചതോ ഇതിന്‍റെ ആക്കം കൂട്ടിയെന്ന് മാത്രം.,മദ്യത്തിന്‍റെ ലക്ഷണങ്ങള്‍ പ്രത്യക്ഷത്തില്‍ തന്നെ മറ്റുള്ളവര്‍ക്ക് പിടികിട്ടുന്നതിനാല്‍ പണ്ട് മുതല്‍ തന്നെ കഞ്ചാവായിരുന്നു സിനിമാ മേഖലയ്ക്ക് പ്രിയപ്പെട്ട ലഹരി. എന്നാല്‍ ഇന്ന് മറ്റ് പല ലഹരി വസ്തുക്കളുടേയും കടന്നു വരവോടെ കഞ്ചാവ് പലരുടേയും അവസാന ചോയ്സ് മാത്രമായി മാറിയിരിക്കുകയാണ്.,ലഹരി ഉപയോഗത്തിന് ആണ്‍ പെണ്‍ വ്യത്യാസമൊന്നും സിനിമ മേഖലയിലെന്നാണ് ഒരു നിര്‍മ്മാതാവിന്‍റെ വാക്കുകള്‍ ഉദ്ധരിച്ച് മനോരമ വെബ് തയ്യാറാക്കിയ ഒരു റിപ്പോര്‍ട്ട് വ്യക്തമാക്കുന്നത്. സിനിമയിലെ ലഹരി ഉപയോഗത്തെക്കുറിച്ച് അനുഭവങ്ങള്‍ തുറന്നു പറഞ്ഞ കൂട്ടത്തിലാണ് ആ നടിയെക്കുറിച്ചുള്ള വെളിപ്പെടുത്തലും നിര്‍മ്മാതാവ് നടത്തിയത്.,പത്തുവര്‍ഷമേയുള്ള സിനിമയില്‍ അവളുടെ പ്രായം. കഞ്ചാവാണോ അതോ വേറെ എന്തെങ്കിലുമൊക്കെ ഉപയോഗിച്ചോ എന്ന് അറിയില്ല. വെറുമൊരു രസത്തിന് ചിലര്‍വച്ചു നീട്ടിയതൊക്കെ ഉപയോഗിച്ച നടി ഒടുവില്‍ എത്തിച്ചേര്‍ന്നത് ഭ്രാന്തിന്‍റെ വക്കിലായിരുന്നെന്നും നിര്‍മ്മാതാവ് വെളിപ്പെടുത്തുന്നു.,പിടിവിട്ടു പോയപ്പോള്‍ രണ്ടുപ്രാവശ്യം ലഹരിമുക്തിക്കായി ചികിത്സതേടിയ ആ ചെറുപ്പക്കാരിക്ക് ഇന്ന് സിനിമ അന്യമാണ്. ഒരു വലിയ സ്വപ്നത്തിന് പുറകെ സഞ്ചരിച്ച ആ നടി തിരക്കഥാകൃത്തിനൊപ്പം ബീഡി തെറുത്ത് സംവിധായകനൊപ്പം വലിക്കുന്ന അവസ്ഥയിലായി.,ഈ അവസ്ഥയില്‍ നിന്ന് അവളെ തിരിച്ചു പിടിക്കാന്‍ ചിലര്‍ ശ്രമിച്ചു. അപ്പൊഴൊക്കെ അവരുടെ മുന്നില്‍ അവളെകൊണ്ടു തന്നെ വ്യക്തിസ്വാതന്ത്രത്തിന് ലഹരിയുടമകള്‍ ക്ലാസെടുത്ത് തോല്‍പ്പിച്ചു കളഞ്ഞു. ഇതോടെ അവളായി അവളുടെ പാടായീന്ന് പറഞ്ഞ് പലരും പോവുകയായിരുന്നെന്നും നിര്‍മ്മാതാവ് പറയുന്നു.,ഈ അടുത്ത് പുറത്തിറങ്ങിയ ഒരു സിനിമയിലെ യുവനടിയെ ഫ്ലാറ്റില്‍ ലഹരിയുടെ ഉന്മാദത്തില്‍ നഗ്നമായ നിലയിലാണ് പോലീസ് കണ്ടെത്തിയതെന്ന റിപ്പോര്‍ട്ടും കഴിഞ്ഞ ദിവസം പുറത്തുവന്നിരുന്നു. നടിക്ക് എക്സ്റ്റസി ഗുളികകള്‍ അവര്‍ക്ക് എത്തിച്ച് കൊടുത്തത് കോഴിക്കോട് സ്വദേശിയാണെന്നും പിന്നീട് കണ്ടെത്തി.,പുരസ്കാര പ്രഭയില്‍ നിന്ന ഒരു നടനെ അഭിനന്ദിക്കാന്‍ പോയപ്പോഴുണ്ടായ അവസ്ഥയും റിപ്പോര്‍ട്ടില്‍ വ്യക്തമാക്കുന്നു. സ്ഥലത്തെ ജനപ്രതിനിധിക്കൊപ്പം നടന്‍റെ വീട്ടിലേക്ക് കടന്ന മാധ്യമപ്രവര്‍ത്തകര്‍ക്ക് അനുഭവിക്കേണ്ടി വന്നത് ലഹരിയുടെ ദുര്‍ഗന്ധമായിരുന്നു.,നിര്‍മ്മാതാക്കള്‍ പറഞ്ഞതുപോലെ എല്‍എസ്ഡിയും സ്റ്റാപും മാത്രമല്ല ഇതുവരെ കേള്‍ക്കാത്ത ലഹരി സാധനങ്ങളും സിനിമാ മേഖലയില്‍ ഉപയോഗിക്കുന്നുണ്ടെന്നാണ് പുതുതലമുറയില്‍പ്പെട്ട സംവിധായകരെക്കുറിച്ച് ഒരു സിനിമാ സംഘടനാ നേതാവ് അഭിപ്രായപ്പെട്ടത്.,നിയന്ത്രിക്കാന്‍ കഴിയാത്ത സാഹചര്യം ഇന്‍ഡസ്ട്രിയിലുണ്ട്. പക്ഷെ ഇന്‍ഡസ്ട്രി നിലനില്‍ക്കണം. മദ്യപിക്കുന്നതിന് സമാനമായി ലഹരി നല്‍കുന്ന മറ്റ് രാസവസ്തുക്കളെ കാണാന്‍ കഴിയില്ല. സെറ്റില്‍ രാത്രി രണ്ടെണ്ണമടിച്ച് രാവിലെ യാതൊരു പ്രശ്നങ്ങളുമില്ലാതെ ക്യാമറയ്ക്കും മുന്നിലും പിന്നിലും പണിയെടുക്കുന്നവര്‍ എല്ലാക്കാലവുമുണ്ടെന്നും ഇയാള്‍ പറയുന്നു.,ലഹരി മരുന്ന് ശൃംഗലയിലെ ഒരു സെല്ലറെ ഈ അടുത്ത് പിടികൂടി ചോദ്യം ചെയ്തപ്പോള്‍ ഒരു നടന്‍റെ പേരാണ് അയാളുടെ വായില്‍ നിന്നും പുറത്ത് വന്നത്. ലോക്കല്‍ പോലീസ് വിവരം മേലുദ്യോഗസ്ഥരെ അറിയിച്ചെങ്കിലും കേസില്‍ ക്യാര്യമായ അന്വേഷണമൊന്നും ഉണ്ടായില്ല.,പുതിയ സംഭവവികാസങ്ങളുടെ അടിസ്ഥാനത്തില്‍ നടത്തിയ അന്വേഷണത്തില്‍ മെത്ത് എന്നും ഐസ് മെത്തെന്നും പേരായ ലഹരിമരുന്നആണ് സിനിമാക്കാരില്‍ കുറച്ചധികം പേര്‍ക്കെങ്കിലും പ്രിയം എന്നാണ് മനസ്സിലാക്കാന്‍ കഴിയുന്നത്. ചെറിയ ഡോസ് അടിച്ചാല്‍ തന്നെ നല്ല ലഹരി ലഭിക്കും എന്നതാണ് മെത്തിന്‍റെ പ്രത്യേകത.,സംസ്ഥാനത്ത് നടക്കുന്ന സ്മോക്ക് പാര്‍ട്ടികളിലെ സജീവ സന്നിധ്യമാണ് മെത്ത് എന്നത് പോലീസിനും എക്സൈസിനും നന്നായി അറിയുന്ന കാര്യവുമാണ്. അളവില്‍ വ്യത്യാസങ്ങള്‍ സംഭവിച്ചാല്‍ ഹൃദയാഘാതവും പക്ഷാഘതവും ഉള്‍പ്പടെ സംഭവിപ്പിക്കാന്‍ ഈ ലഹരിക്കാവും.. എന്നാല്‍ ഈ ദൂഷ്യഫലങ്ങളൊന്നും ആരും മുഖവിലയ്ക്ക് എടുക്കുന്നില്ല.","
Updated: Wed, Dec 4, 2019, 16:33 [IST]
"
"തിരുവനന്തപുരം: ടിപി സെൻ കുമാറിന്റെ ജെഎൻയു വിദ്യാർത്ഥികൾക്കെതിരായ പരാമർ‌ശത്തിനെതിരെ പ്രതികരണവുമായി ഡിവൈഎഫ്ഐ സംസ്ഥാന സെക്രട്ടറി എഎ റഹീം. ജെഎൻയുവിലെ വിദ്യാർത്ഥികളെ അധിക്ഷേപിക്കുന്ന തരത്തിലുള്ള വിവാദ പ്രസ്താവനയുമായി മുൻ ഡിജിപി , കഴിഞ്ഞ ആഴ്ചയാണ് രംഗത്ത് എത്തിയിരുന്നത്.,കേന്ദ്ര സർക്കാരിനെതിരെ നിരവധി സമരങ്ങൾ നടന്ന ക്യാംപസാണ് ജെഎൻയു. പ്രതികരിക്കുന്ന വിദ്യാർത്ഥികളെ രാജ്യദ്രോഹികളെന്ന് മുദ്രകുത്തപ്പെടുന്ന സ്ഥിതിയും ക്യാംപസിൽ ഉണ്ടായിട്ടുണ്ട്. മൂവായിരത്തോളം ഗര്‍ഭനിരോധന ഉറകള്‍, അഞ്ഞൂറ് ഗര്‍ഭഛിത്രത്തിനായുള്ള സിറിഞ്ചുകളും ജെഎന്‍യുവിൽ പ്രതിദിനം ഉപേക്ഷിക്കപ്പെട്ട നിലയില്‍ കാണപ്പെടുന്നുവെന്ന് മുമ്പ് രാജസ്ഥാനിലെ അല്‍വാര്‍ ജില്ലയിലെ നിന്നുള്ള എംഎല്‍എയായ അഹൂജ പറഞ്ഞിരുന്നു. ഇതിന് പിന്നാലെയാണ് കേരളത്തിൽ നിന്നുള്ള സുപ്രധാന പദവി അലങ്കരിച്ചിരുന്ന ഒരു വ്യക്തി ഇത്തരത്തിലുള്ള പ്രസ്താവന നടത്തിയത്.,ജെഎൻയുവിൽ പെൺകുട്ടികൾ ആളുങ്ങളുടെ ഹോസ്റ്റൽ മുറിയിലാണ് ഉറങ്ങുന്നത്. ക്യാംപസ് ഗർഭ നിരോധന ഉറകളെകൊണ്ട് നിറഞ്ഞിരിക്കുകയാണ് തുടങ്ങിയ വിവാദ പ്രസ്താവനകളാണ് ടിപി സെൻകുമാർ കഴിഞ്ഞ ദിവസം നടത്തിയത്. ജെഎൻയുവിലെ ആൺകുട്ടികളുടെ ഹോസ്റ്റൽ ടോയ്ലെറ്റിൽ നിന്ന് പെൺകുട്ടികൾ ഇറങ്ങി വരുന്നത് കണ്ടിട്ടുണ്ട്. നാൽപ്പത് വർഷങ്ങൾക്ക് മുമ്പാണ് ആ സംഭവമെന്നും ടിപി സെൻകുമാർ‌ പറഞ്ഞിരുന്നു.,ജെഎൻയു ക്യാംപസ് ഗർഭ നിരോധന ഉറകൾകൊണ്ട് നിറഞ്ഞിരിക്കുകയായിരുന്നു. ഇത്തരത്തിലുള്ള ഒരു സർവ്വകലാശാല നമുക്ക് ആവശ്യമില്ലെന്ന് സെൻകുമർ പറഞ്ഞു. ജെഎൻയുവിലെ ഫീസുകൾ വർധിപ്പിച്ചത് പിൻവലിക്കണോ എന്ന ചോദ്യത്തിന് പ്രതികരിക്കവെയാണ് ടിപി സെൻകുമാർ ഇത്തരത്തിൽ പ്രസ്താവന നടത്തിയത്. ഭരണഘടനയുടെ എഴുപതാം വാർഷികത്തോടനുബന്ധിച്ച് നടത്തിയ പരിപാടിക്കിടെയായിരുന്നു വിവാദ പരാമർശം സെൻകുമാർ‌ നടത്തിയത്. കാസർകോട് കേന്ദ്ര സർവ്വകലാശാല ആസ്ഥാനത്തായിരുന്നു പരിപാടി സംഘടിപ്പിച്ചിരുന്നത്.,ഏഷ്യാനെറ്റ് ന്യൂസിന് നൽകിയ ഒരു അഭിമുഖത്തിലാണ് ഡിവൈഎഫ്ഐ സംസ്ഥാന സെക്രട്ടറി എഎ റഫീം രൂക്ഷ വിമർശനം ഉന്നയിച്ചത്. ടിപി സെൻകുമാറിന് നെല്ലിക്കാ തടം വെയ്ക്കേണ്ട കാലം കഴിഞ്ഞു പോയി എന്നാണ് അദ്ദേഹം പ്രതികരിച്ചത്. അദ്ദേഹം പറയുന്നതൊക്കെ ശുദ്ധ വിവരക്കേടാണ്. സെൻ കുമാറിന് ഏത് രാഷ്ട്രീയ പാർട്ടി വേണമെങ്കിലും സ്വീകരിക്കാം. പക്ഷേ, അദ്ദേഹം മുമ്പ് ഡിജിപിയായിരുന്ന ആളല്ലേ, വഴിയെ നടക്കുന്ന ആളുകളെല്ലാം കോണ്ടം തലയിൽ കെട്ടിയാണ് നടക്കുന്നത് എന്ന് പറയാൻ ആരാണ് ലൈസൻസ് കൊടുത്തത്. സംസ്ക്കാര ശൂന്യമാണ് സെൻ കുമാറിന്റെ അഭിപ്രായങ്ങളെന്നും എഎ റഹീം വ്യക്തമാക്കി.,അതേസമയം എല്ലാ വിദ്യാർത്ഥി സംഘടനകൾക്കും എല്ലാ ക്യാപസുകളിലും പ്രവർത്തിക്കാനുള്ള സ്വാതന്ത്ര്യം വേണം എന്ന നിലപാടം തന്നെയാണ് ഡിവൈഎഫ്ഐക്ക് ഉള്ളതെന്നും അഭിമുഖത്തിൽ എഎ റഫീം വ്യക്തമാക്കി. വാളയാർ കേസിനെ കുറിച്ച് അവതാരകൻ ചോദിച്ചപ്പോൾ, വാളയാർ കേസിൽ അപ്പോൾ തന്നെ പ്രതികരിച്ചിരുന്നു എന്നാണ് എഎ റഹീം പറഞ്ഞത്. സർക്കാരിൽ വിശ്വാസമുണ്ട്. ഞങ്ങളുടെ വിശ്വാസത്തിന് എതിരായിട്ടാണ് സർക്കാർ പ്രവർ‌ത്തിച്ചിരുന്നെങ്കിൽ ഡിവൈഎഫ് പ്രക്ഷോപത്തിന് പോകുമായിരുന്നു എന്നും അദ്ദേഹം പറഞ്ഞു.,സർക്കാരിന്റെ കൊടിയുടെ നിറമോ, മുഖ്യമന്ത്രിയെയോ നോക്കിയല്ല ഡിവൈഎഫ്ഐ സമരം പ്രക്ഷോഭ പരിപാടികൾ ആസൂത്രണം ചെയ്യുന്നത്. വാളയാർ കേസിൽ അന്വേഷണ ഉദ്യോഗസ്ഥരുടെ ഭാഗത്തു നിന്ന് ഗുരുതരമായ പിഴവ് സംഭവിച്ചിട്ടുണ്ട് എന്നാണ് ഡിവൈഎഫ്ഐയുടെ നിലപാട് എന്നും ഡിവൈഎഫ്ഐ സംസ്ഥാന സെക്രട്ടറി എഎ റഹീം വ്യക്തമാക്കി. പോലീസ് സർക്കാരിന്റെ മുഖം വികൃതമാക്കുന്നുണ്ടോ എന്ന ചോദ്യത്തിന്, വികൃതമാക്കുന്നുവെന്ന് പറയുന്നില്ല. എന്നാൽ പോലീസ് ഇനിയും കുറേ തിരുത്തൽ നടപടികൾ എടുക്കേണ്ടതുണ്ടെന്നും അദ്ദേഹം പറഞ്ഞു.,സിനിമ മേഖലയിൽ ലഹരി ഉപയോഗം വർധിക്കുന്നുവെന്ന പ്രൊഡ്യൂസേർസ് അസോസിയേഷന്റെ പ്രസ്താവന മുഴുവനായും ഉൾക്കൊള്ളുന്നില്ലെന്നും അദ്ദേഹം പറഞ്ഞു. സിനിമ മേഖലയിൽ പ്രവർത്തിക്കുന്ന എല്ലാവരും അങ്ങിനെയാണെന്ന് പ്രതീക്ഷിക്കുന്നില്ലെന്നും ഡിവൈഎഫ്ഐ സംസ്ഥാന പ്രസിഡന്റ് എഎ റഹീം വ്യക്തമാക്കി.,യഥാർത്ഥത്തിൽ പ്രൊഡ്യൂസേർസ് അസോസിയേഷൻ വെളിപ്പെടുത്തേണ്ടത് ആരൊക്കെയാണ് ഈ ലഹരി ഉപയോഗിക്കുന്നവർ എന്നാണ്. ""അമ്മ"" എന്ന സംഘടനയ്ക്ക് ഇതില്‌ റോളുണ്ട്. നിശബ്ദമായി ഇരിക്കുകയല്ല ""അമ്മ"" എന്ന സംഘടന ചെയ്യേണ്ടത്. ന്യൂജറേഷൻ എന്ന് പറയുന്നത് സിനിമയിലേക്ക് കാലെടുത്തു വെച്ചവരാണ്. ഏറേക്കാലം സിനിമ മേഖലയിൽ സംഭാവനകൾ നൽകേണ്ടവരാണ്. അവർ നസിച്ച് പോകാൻ പാടില്ല. അങ്ങിനെ ഒരു പ്രവണത വന്നാൽ സിനിമയിലേക്ക് വരാൻ ആഗ്രഹിക്കുന്ന കുറേ പേർ‌ പുറത്തുണ്ട്. അവരിലേക്കെല്ലാം ഇത് വ്യാപിക്കും.,ചെറുപ്പത്തെ ഭയങ്കരമായി സ്വാധീനിക്കാൻ കഴിയുന്ന കലാരൂപമാണ് സിനിമ. അവർക്കെല്ലാം തന്നെ ഇത്തരത്തിലുള്ള സ്വഭാവ സവിശേഷതകൾ ഉണ്ട് എങ്കിൽ അത് പൊതു സമൂഹത്തോട് പറയാൻ അറിവുള്ളവർ തയ്യാറാവണം. അത്തരം ആളുകളെ തിരുത്താനും, അത്തരം സിനിമകൾ‌ ബഹിഷ്ക്കരിക്കാനും നമ്മൾ തയ്യാറാവണമെന്നും എഎ റഹീം വ്യക്തമാക്കി. ലഹരി ഉപയോഗം വ്യക്തി സ്വാതന്ത്ര്യമല്ലെന്നും അദ്ദേഹം കൂട്ടിച്ചേർത്തു.,സിനിമ സെറ്റിൽ ഒരു സ്പെഷ്യൽ പ്രിവിലേജും ഇല്ല. നിയമാനുസൃതമല്ലാത്ത ഏത് കാര്യമുണ്ടോ, അവിടെ നിയമ നടപടി സ്വീകരിക്കണം. ഡിവൈഎഫ്ഐ ജാഗ്രത സമിതികൾ ഉണ്ടാക്കിയിട്ടുണ്ട്. ആ ജാഗ്രത സമിതികൾ ഇത്തരം മയക്കു മരുന്ന് ഉപയോഗിക്കുന്ന സ്ഥലങ്ങളിലെല്ലാം പോലീസനെയും എക്സൈസിനെയും സഹായിക്കാനുള്ള നടപടികൾ സ്വീകരിക്കുന്നുണ്ട്. സിനിമ സെറ്റിൽ കയറാനും ഡിവൈഎഫ്ഐക്ക് മടിയില്ല. ഡിവൈഎഫ്ഐ തെരുവിൽ എങ്ങിനെയാണോ മയ്ക് മരുന്ന് മാഫിയകളെ നേരിടുന്നത് അതുപോലെ തന്നെ മയക്കു മരുന്ന് ഉപയോഗിക്കുന്ന എവിടെയും ഇടപെടുമെന്നും അദ്ദേഹം വ്യക്തമാക്കി.","
Updated: Mon, Dec 2, 2019, 12:27 [IST]
"
"കാസര്‍കോട്: ലക്ഷങ്ങള്‍ വിലമതിക്കുന്ന എംഡിഎംഎ , യുവാവിനെ പോലീസ് അറസ്റ്റു ചെയ്തു. നുള്ളിപ്പാടിയിലെ റബിയത്താ(32)ണ് പിടിയിലായത്. കാസര്‍കോട് ടൗണ്‍ എസ് ഐ മെല്‍വിന്‍ ജോസിന്റെ നേതൃത്വത്തിലുള്ള പോലീസ് സംഘമാണ് പ്രതിയെ അറസ്റ്റു ചെയ്ത്.,ചൊവ്വാഴ്ച വൈകിട്ട് നാലുമണിയോടെ നുള്ളിപ്പാടിയില്‍ നടന്ന വാഹന പരിശോധനക്കിടെയാണ് റബിയത്തിനെ പിടികൂടിയത്. ഇയാളില്‍നിന്നും 250 ഗ്രാം എം.ഡി.എം എ മയക്കുമരുന്ന് കണ്ടെടുത്തു. യുവാവ് സഞ്ചരിക്കുകയായിരുന്ന സ്വിഫ്റ്റ് കാറും പോലീസ് കസ്റ്റഡയിലെടുത്തു.,വിദ്യാര്‍ഥികള്‍ക്കും യുവാക്കള്‍ക്കും ബംഗളൂരുവില്‍ നിന്ന് മയക്കുമരുന്നെത്തിക്കുന്ന സംഘത്തിലെ കണ്ണിയാണ് റാബിത്തെന്ന് പോലീസ് പറഞ്ഞു. രഹസ്യവിവരത്തെ തുടര്‍ന്ന് ദിവസങ്ങളായി പോലീസ് വലവിരിച്ചുവരികയായിരുന്നു. പ്രതിയെ പോലീസ് ചോദ്യം ചെയ്തുവരികയാണ്.","
Updated: Wed, Jul 31, 2019, 22:52 [IST]
"
